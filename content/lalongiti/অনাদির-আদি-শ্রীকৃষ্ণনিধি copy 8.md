---
title: অনাদির আদি শ্রীকৃষ্ণনিধি
---
অনাদির আদি
শ্রীকৃষ্ণনিধি

তার কি আছে কভু গোষ্ঠখেলা।

ব্রহ্মরূপে সে
অটলে বসে
লীলাকারী তার অংশকলা৷
পূর্ণচন্দ্র কৃষ্ণ রসিক শিখরে
শক্তির উদয় যার শরীরে
শক্তিতে সৃজন
মহাসংকর্ষণ
বেদ আগমে যারে বিষ্ণু বলে৷
সত্য সত্য শরণ বেদ আগমে
গায়
চিদানন্দ রূপ পূর্ণ ব্রহ্ম হয়
জন্ম-মৃত্যু যার
নাই ভবের
‘পর
তবু তো নয় স্বয়ং নন্দলালা।

দরবেশের দেল-দরিয়া অথাই
অজান খবর সেই জানে ভাই
ভজ দরবেশ
পাবি উপদেশ
লালন কয়, তার উজ্জ্বল হৃদ-কমলা।।</p>

<p>লালন ফকির : কবি ও কাব্য, পৃ. ১৭৯-৮০; লালন-গীতিকা, পৃ. ৬০ (অন্তরার ৪র্থ চরণে ‘মহাসংকর্ষণ’ স্থলে ‘মহা-আকর্ষণ’ কথান্তর আছে।); বাংলার বাউল ও বাউল গান, পৃ. ১০৬ কথান্তর : </p>
<p>অনাদির আদি
শ্রীকৃষ্ণনিধি

তার কি আছে কভু গোষ্ঠখেলা।

ব্রহ্মরূপে
সে
অটলে বসে।
লীলাকারী তার অংশকলা।

সত্য সত্য সরল বৃহদাগমে কয়
সচ্চিদানন্দ
রূপ পূর্ণ ব্ৰহ্ম হয়
জন্ম-মৃত্যু যার।
নাই ভবের
‘পর
সে তো নয় স্বয়ং কভু নন্দলালা।
পূর্ণচন্দ্র কৃষ্ণ রসিক সেজন
শক্তিতে উদয় শক্তিতে সৃজন
মহাভাবের সর্বচিত্ত আকর্ষণ
বৃহদাগমে তারে বিষ্ণু বলে।।&#8211;
বাউল কবি লালন শাহ, পৃ. ৩০১-০২ </p>
<p>ভাবসমৃদ্ধ এই গানের ছন্দ-সৌন্দর্য
ও সুর-কাঠামো অতুলনীয়।
বাংলা ‘ল’ কোমল ধ্বনি দিয়ে অন্ত্যমিল রচনা করা হয়েছে। ছোট ছোট চরণেও মিল রক্ষা করে ধ্বনি-চেতনার ও ছন্দ-লালিত্যের পরিচয় দিয়েছেন।